### Architecture Decision Record (ADR)

#### Title: 003 Inddragelse af Cloud-Partner

#### Date: 2024-08-03

---

## Status

Forslag

## Kontekst

Vi har en betydelig del af vores cloud-infrastruktur i AWS og søger måder at optimere vores brug af AWS-tjenester på, samt forbedre vores sikkerhed, support og best practices. En mulighed er at indgå et partnerskab med en tredjepart eller direkte med AWS for at få adgang til specialiserede ressourcer og ekspertise. 

## Beslutning

Vi overvejer at indgå et partnerskab med en cloud-tjenesteudbyder, såsom AWS, Azure, Sentia, Google Cloud, Nordcloud, Kostner eller KeyCore, for at opnå en række fordele, som omfatter forbedret support, kostoptimering, konsulentbistand, adgang til solution architects, sikkerhedsscanninger samt regelmæssige reviews.

## Hvorfor vi bør indgå aftalen

- **Effektiv vedligeholdelse af vores platforme**: En aftale vil give os mulighed for proaktiv rådgivning, arkitektur- og sikkerhedsanalyse samt adgang til on-site solution architects.
- **Udviklerstøtte**: Træning, workshops og Enterprise support vil forbedre vores forståelse og anvendelse af AWS.
- **Økonomisk Optimering**: Dedikeret FinOps assistance vil sikre løbende omkostningsoptimering.
- **Risikonedsættelse**: Partnerskabet vil hjælpe med at reducere risikoen ved at styrke vores kapaciteter inden for drift, sikkerhed og compliance.

## Konsekvenser

### Fordele

- **Forbedret Support**: En cloud-partner kan tilbyde forbedret support, herunder 24/7 supporttjenester, hurtigere responstid og eskalering af kritiske problemer.
  
- **Kostoptimering**: Partnere kan hjælpe med at optimere koststrukturer og rådgive om best practices for omkostningsstyring, hvilket kan føre til besparelser.

- **Konsulentbistand**: Adgang til specialiserede konsulenter og eksperter, der kan hjælpe med specifikke projekter, migrationer og tekniske udfordringer, samt lede os i den rigtige retning omkring arkitekturdesign og innovative løsninger.

- **Sikkerhed og Scanninger**: En partner kan potentielt tilbyde sikkerhedsværktøjer, reviews og scanninger, som kan identificere og mitigere potentielle sårbarheder.

- **Regelmæssige Reviews**: Regelmæssige tekniske og strategiske reviews kan sikre, at vi følger best practices og opdaterer vores strategi i henhold til de nyeste teknologier og markedstendenser.

### Ulemper

- **Omkostninger**: Inddragelse af en tredjepart eller direkte partnerskaber, kan potentielt medføre øgede omkostninger, hvilket kan kræve tilsyn og budgettering.

- **Leverandørafhængighed**: Alle leverandører er biased, og indgåelse af en aftale vil sandsynligvis føre os i retning af deres foretrukne leverandører ved fremtidige teknologivalg. Vi skal være opmærksomme på risikoen ved at blive for afhængige af en enkelt leverandør.

- **Afhængighed af ekstern ekspertise**: Afhængighed af ekstern ekspertise kan føre til et reduceret internt vidensniveau og afhængighed af eksterne parter for kritiske operationer og beslutninger.

- **Sikkerhed og Privatliv**: Adgang til specifikke sikkerhedsaspekter til en tredjepart kræver tillid og omhyggelig styring af adgangskontroller og datahåndtering.

- **Kompleksitet**: Inddragelse af en cloud-partner kan øge den operationelle kompleksitet og kræve yderligere koordination mellem vores team og partneren.

## Alternativer

- **Intern Udvikling og Support**: Løses igennem opbygning af et stærkere internt team med nødvendig træning og certificering. Dette kan reducere behovet for ekstern afhængighed, men kan være tidskrævende og ressourceintensivt.

- **Ad Hoc Konsulentbistand**: Brug af eksterne konsulenter på ad hoc-basis fremfor at indgå i et formelt partnerskab. Dette kan give fleksibilitet, men kan også føre til varierende kvalitetsniveau af support og rådgivning.

- **Automatiserede Værktøjer**: Implementere automatiserede værktøjer til kostoptimering, sikkerhedsscanninger og arkitekturanmeldelser for at minimere behovet for ekstern hjælp. Dette kræver dog en initial investering og vedligeholdelse.
